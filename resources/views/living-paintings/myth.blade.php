<x-layouts.simple-page metaName="special_offers" bg_src='images/landing/landing.webp' bg_alt="Ruckas muiža">
  <x-slot:title>Mīts - Cilvēks - Daba</x-slot:title>
  <p>
    Dzīvās gleznas ir piedzīvojums visai ģimenei, kurā jaunākās tehnoloģijas 25 minūšu izrādē
    uz ekrāniem ļauj iepazīt mākslu un mūziku stāstā "Mīts - Cilvēks – Daba".
    Izstāde atspoguļo un izteiksmīgi parāda mūsu – latviešu, nacionālās identitātes
    smalkās nianses.
  </p>

  <p>
    Izstādes režisors un scenārija autors Māris Kalve: "Pirms 100 gadiem radīti
    darbi jau paši par sevi pastāv zināmā simbiozē. Mums ir izcilas latviešu
    stājmākslas paraugi, mums ir tā laika mūzika mūsdienu interpretācijā
    un mums ir tā laika uz simbolismu attiecināma dzeja. Dzejas sastāvdaļa ir
    mainīgais, kur pielietojam citas kultūras - franču, krievu vai angļu
    nacionālo dzejnieku darbus, kas saturiski iekļaujas stāstā. 100-gadīga māksla
    mūsdienu sakausējumā, kas pauž vienotu stāstu. Stāsts ir par katru no mums,
    par būtiskāko daļu mūsos, kas attīstās un evolucionē. Sākot no mīta bērnībā
    (cilvēces jaunībā), ko mēs nosaucam par MĪTS, cauri jaunības pašapliecinājuma
    gadiem (cilvēces renesanse), ko mēs saucam par CILVĒKS, līdz mūsdienu dzenam,
    kur apziņa pilnībā izplešas bezgalīgā telpā, ko mēs nosaucam par DABA".
  </p>

  <p>
    Izcilais pianists Andrejs Osokins ieskaņojis melodijas katram mākslas darbam
    un visam priekšnesumam kopumā, interpretējot triju izcilo latviešu simbolisma
    laika skaņražu - Jāzepa Vītola, Emīla Dārziņa un Jāņa Mediņa darbus.
    Unikālo skaņu celiņu papildina Edvarta Virzas, Fallija, Zemgaliešu
    Birutas dzeja, ko ierunājuši aktieri Sandra Kļaviņa, Voldemārs
    Šoriņš un Jēkabs Reinis.
  </p>

  <p>
    Digitālā izstāžu nama "Lumiere" vadītājs Renārs Sproģis:
    "Multimediālā simbolisma mākslas izstāde ir digitāli izglītojošs
    mākslas - mūzikas - literatūras projekts. Pateicoties labākajiem multimediālās
    jomas māksliniekiem, izstāde ir veidota mūsdienīgā tehnikā,
    lai tā ar savu sniegumu vienlīdz aizrautu gan mākslas pazinējus, gan arī tādus,
    kas līdz šim ar to ir bijuši sveši, tostarp arī bērnus.
    Īpaši radītas kustīgas animācijas, tā laika un sajūtu raksturojoša mūzika un dzeja,
    kas atdzīvina telpu neparastā piedzīvojumā."
  </p>

  <x-living-paintings-info />
  
</x-layouts.simple-page>